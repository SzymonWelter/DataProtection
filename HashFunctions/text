Tytus Szyluk urodził się 20 września 1992 w Gdyni jako syn stylistyki i projektantki mody Wiganny Papiny[4] oraz fotografa Leszka Szyluka. Karierę rapera rozpoczął w 2012 roku pod pseudonimem Bojkot, w tym samym roku zmienił pseudonim artystyczny na Belmondo. Do szerszej publiczności dotarł poprzez mixtape „Sos, Ciuchy i Borciuchy” Rozpoznawalny jest dzięki nietypowym tekstom cechującym się kreatywną grą słów, zabiegami fleksyjnymi nawiązującymi do języka angielskiego, tematyki popkultury lat 90. i prześmiewczego przekoloryzowania stereotypowych cech przedstawicieli rapu. W 2016 roku Belmondo utworzył razem z Oyche Doniz zespół MOBBYN, w którym występował do lutego 2018 roku, kiedy to grupa rozpadła się w atmosferze konfliktu[5]. Od tego momentu obaj raperzy spierają się o prawa do nazwy MOBBYN. W 2018 roku Belmondo w duecie z sopockim raperem GSP reaktywował grupę MOBBYN, natomiast rok później sam Szyluk został wyrzucony z grupy MOBBYN przez GSP w związku z kontrowersjami krążącymi wokół Szyluka[6].

6 października 2019 Belmondo ogłosił zakończenie kariery poprzez platformę internetową Instagram. 